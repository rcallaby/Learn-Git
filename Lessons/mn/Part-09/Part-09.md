# Github ба Codespaces

Программ хангамж хөгжүүлэлтийн ертөнцөд хамтын ажиллагаа болон хувилбар хяналт нь төслийн удирдлага, кодын зохион байгуулалтыг саадгүй явуулахад чухал үүрэг гүйцэтгэдэг. Түгээмэл хэрэглэгддэг веб дээр суурилсан хостинг үйлчилгээ болох GitHub нь хөгжүүлэгчдийн төсөл дээр хамтран ажиллах арга барилд хувьсгал хийсэн билээ. Үүнтэй зэрэгцэн Microsoft-ийн Codespaces нь cloud дээрх хөгжүүлэлтийн тохиромжтой, хүчирхэг орчныг санал болгож байна. Энэ нийтлэл эхлэн суралцагчдад хэрхэн GitHub болон CodeSpace-ийг хувилбар хяналт болон хамтын ажиллагаанд үр дүнтэй ашиглах талаар заах болно.

## GitHub-ийг Ашиглах:

1.1 Бүртгүүлэх:
github.com руу орж и-мэйл хаягаараа бүртгүүлж өөрийн хувь нэмрээ оруулахад таныг төлөөлөх хэрэглэгчийн нэрийг сонгоно уу.

1.2 Repository Үүсгэх:
Нэвтэрсний дараа баруун дээд буланд байгаа "+" тэмдэг дээр дарж "New repository" сонголтыг сонгоно уу. Repository-доо нэр өгч, хүсвэл тайлбар нэмнэ үү. Мөн repository-оо нийтийн (public) эсвэл хувийн (private) байлгахыг шийднэ. Нийтийн repository-д хүн бүр хандах боломжтой, харин хувийн reposiory-д зөвхөн уригдсан хүмүүс хамтран ажиллах боломжтой.

1.3 Repository-г clone хийх:
Үүссэн repository дээр ажиллахдаа та түүнийг өөрийн компьютер руу clone хийх хэрэгтэй. GitHub дээр repository-г нээж "Code" товчыг дарна. HTTPS эсвэл SSH clone хийх аргын аль нэгийг сонгож URL-г хуулж аваад terminal дээрээ "git clone" командтай хамт ашиглаж repository-г хуулна.

1.4 Branch Үүсгэх:
Branch-г өөрчлөлт болон туршилтын функцийг үндсэн кодын сантай нэгтгэхээс өмнө тусгаарлахад ашиглана. GitHub дээр "Branch" цэсийг дарж branch-н нэр оруулаад Enter дарснаар та шинэ branch дээр ажиллах болно.

1.5 Өөрчлөлт Оруулж Commit Хийх:
Repository-оо clone хийж, branch үүсгэсэн тул одоо өөрчлөлт оруулах боломжтой. Өөрчлөлтүүдийг хийсний дараа "git add" командыг ашиглан тэдгээрийг stage-д оруулж, дараа нь "git commit" командыг ашиглан өөрчлөлтийг commit мессеж өгч хадгална.

1.6 Өөрчлөлтүүдээ push хийх:
Өөрчлөлтүүдээ GitHub дээрх repository руу нэмэхдээ "git push" командыг ашиглана. Энэ нь таны одоо ажиллаж буй branch-г шинэчилнэ.

1.7 Pull Request Үүсгэх:
Хэрэв та өөрчлөлтийг үндсэн кодын сантай нийлүүлэхийг хүсвэл pull request(PR) үүсгэх хэрэгтэй. Repository-оо GitHub дээр нээж эхлээд "Pull Requests", дараа нь "New pull request"-г дарна. Өөрчлөлт оруулсан branch-аа сонгоод гарчиг, тайлбар өгч "Create pull request" товчийг дарна. Ингэснээр танай багийн гишүүд өөрчлөлтийг хянаж зөв гэж үзвэл main branch руу нэгтгэх боломжтой болно.

## GitHub Codespaces-ийг Танилцуулах нь:

2.1 Codespaces гэж юу вэ?
GitHub Codespaces нь cloud дээр суурилсан, хөтчөөс шууд хандах боломжтой цогц хөгжүүлэлтийн орчныг санал болгодог. Codespaces ашигласнаар та хамаарлууд(dependencies) болон тохиргооны талаар санаа зовохгүйгээр тогтвортой хөгжүүлэлтийн орчныг хурдан тохируулах боломжтой.

2.2 Codespace үүсгэх:
Codespace үүсгэхдээ GitHub дээр repository-оо нээгээд "Code" товчийг дарснаар "Codespaces" сонголтыг цэсээс харах болно. "New Codespace"-г сонгосноор GitHub нь бүх хэрэгсэл, өргөтгөлүүдийг урьдчилан суулгасан virtual machine үүсгэх болно.

2.3 Codespace дээр ажиллах:
Таны Codespace-н тохиргоо хийж дуусахад хөтөч дээр суурилсан IDE нээгдэнэ. Энд та жирийн код засварлагч шиг код бичих, засварлах, ажиллуулах боломжтой. Мөн терминалд хандаж, commit хийх, өөрчлөлтүүдээ push хийж, бүх ердийн Git үйлдлүүдийг гүйцэтгэж болно.

2.4 Codespaces-тэй хамтран ажиллах:
Codespaces нь багийн гишүүдэд хялбараар хамтран ажиллах боломж олгодог. Та бусдыг Codespace рүүгээ урьж нэгэн зэрэг код бичиж, хянах боломжтой.

2.5 Codespaces болон Өөрийн орчин дээрх хөгжүүлэлтийн ялгаа:
Codespaces нь хэд хэдэн давуу талтай, тухайлбал өөр өөр машин дээр хөгжүүлэлтийн орчин тохируулах шаардлагагүй болгодог, мөн багийн гишүүдийн хоорондох тохиргооны нийцтэй байдлын асуудлуудыг багасгадаг.

GitHub болон Codespaces нь хувилбар хяналт болон хамтын ажиллагааг орвонгоор нь өөрчилж, дэлхийн өнцөг булан бүрд хөгжүүлэгчдэд ямар ч цар хүрээтэй төслүүд дээр саадгүй хамтран ажиллах боломжийг олгож байна. Энэхүү анхан шатны гарын авлагыг дагаж GitHub-ийг ашиглаж сурах, repository үүсгэх, өөрчлөлт оруулах, Codespaces ашиглан үр дүнтэй хамтран ажиллах боломжтой. Эдгээр хүчирхэг хэрэгслүүдийг ашиглаж, хөгжүүлэлтийн ажлын урсгалаа илүү үр ашигтай, бүтээлч, тааламжтай болгоорой.
