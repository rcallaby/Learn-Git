# Git Эхлэл болон Түүх

- [Оршил](#оршил)
- [Хэн Git ийг үүсгэсэн бэ?](#хэн-git-ийг-үүсгэсэн-бэ)
- [Git-ийг хийх болсон шалтгаан](#git-ийг-хийх-болсон-шалтгаан)
- [Git-ийг орлуулагчид](#git-ийг-орлуулагчид)
- [Хаана repository нуудаа үнэгүй хадгалах вэ?](#хаана-repository-нуудаа-үнэгүй-хадгалах-вэ)

# Оршил

Git нь Linus Torvalds-ийн 2005 онд зохиосон хувилбар хяналтын "түгээмэл" систем юм. Git нь Team Foundation Version Control, Perforce, Subversion гэх мэт хувилбар хяналтын төвлөрсөн систем(CVCS) үүдтэй харицуулахад түүхийг маш өөрөөр илэрхийлдэг. Төвлөрсөн системүүд нэг repository-д файл бүрт тус туст нь түүх хадгалдаг бол Git түүхийг хадгалахдаа бүхэл repository-ийн сүлжээ(graph) бүхий агшингуудыг авдаг байна. Git-д "commit" гэж нэрлэгддэг энэ агшингууд нь олон эх үүсвэртэй(parents) байж болдог. Энэ нь шулуун шугам шиг биш бие биедээ холбоотой сүлжээ маягийн түүх үүсгэдэг. Энэ түүхийг авч үзсэн ялгаа нь маш чухал бөгөөд төвлөрсөн систем(CVCS)-г ашиглаж сурсан хүмүүст Git-ийг ойлгоход хүндрэл учруулдаг гол шалтгаан юм.

Дэлхий даяар хөгжүүлэгчид, байгууллагууд Git-ийг өргөнөөр ашиглах болсон тул үүнийг сурах нь чухал юм. Энэ нь кодны өөрчлөлтийг хянахад болон төсөл дээр бусадтай хамтран ажиллахад зайлшгүй шаардлагатай хэрэгсэл юм. Git нь хөгжүүлэгчдэд тус тусдаа ажиллаж бэлэн болсон үед кодоо нэгтгэх боломжийг өгдөг.

## Хэн Git-ийг үүсгэсэн бэ?

Linus torvalds анх 2005 онд Linux-н цөм(kernel) -ийг хийхэд зориулж Git-ийг зохиосон байна. Түүнээс хойш бусад kernel хөгжүүлэгчид гүйцэтгэлд хувь нэмэрээ оруулжээ. 2005 оноос хойш гол авч яваа хүн нь Junio Hamano юм.

## Git-ийг хийх болсон шалтгаан

Linux kernel хөгжүүлэлтийн анхны баг тэдний өмнөх хувилбар хяналтын систем болох BitKeeper-ийг үнэгүй ашиглах эрхээ алдаж тухайн үед тэдний түгээмэл системийн нарийн шаардлагыг хангаж чадах өөр систем байсангүй. Шинээр хийх болсон системийн зорилгод хурд, энгийн дизайн, шугаман бус хөгжүүлэлтийг (мянга мянган паралель салаанууд(branches)) дэмжиж чадахуйц, бүрэн түгээмэл байх болон Linux kernel мэтийн том төслүүдийг үр дүнтэйгээр (хурд ба өгөгдлийн хэмжээ) хянах чадалтай байх зэрэг орж байсан.

## Git-ийг орлуулагчид

Subversion (SVN), Mercurial (Hg), Perforce гэх мэт Git-ийг орлуулах хэрэгслүүд бий.

Subversion бол CVS-тэй төстэй төвлөрсөн хувилбар хяналтын систем юм. Үүнийг ихэнхдээ бизнесийн орчинд ашигладаг. Учир нь үүнийг хэрэглэхэд хялбар, бусад хэрэгслүүдтэй нэгтгэх боломжтой.

Mercurial нь Git-ийн адил түгээмэл хувилбар хяналтын систем. Git-ийг бодвол ашиглахад хялбар учир жижиг төслүүд дээр ихэвчлэн ашиглагддаг.

Perforce бол бизнесийн орчинд их ашиглагддаг төвлөрсөн хувилбар хяналтын систем. Энэ нь том файл болон binary файлтай ажиллахдаа сайн.

Эдгээр системүүд бүгд өөрийн гэсэн давуу болон сул талтай. Алийг нь сонгох нь тухайн төлслийн шаардлагаас хамаарна. Дэлхий даяар хөгжүүлэгчид, байгууллагууд Git-ийг өргөнөөр ашигладаг учир нь Git кодны өөрчлөлтийг хянахад болон төсөл дээр бусадтай хамтран ажиллахад зайлшгүй шаардлагатай хэрэгсэл юм. Git нь хөгжүүлэгчдэд тус тусдаа ажиллаж бэлэн болсон үед кодоо нэгтгэх боломжийг өгдөг.

## Хаана repository нуудаа үнэгүй хадгалах вэ?

Repository-гоо үнэгүй хадгалж болох хэд хэдэн газар интэрнетэд бий. Нийтлэг хэдээс нь дурдвал:

- GitHub
- GitLab
- Bitbucket
- SourceForge

Эдгээр үйлчилгээнүүд бүгд өөрсдийн давуу болон сул талтай. Алийг нь сонгох нь тухайн төлслийн шаардлагаас хамаарна. Github хамгийн нийтлэг бөгөөд дэлхий даяар хөгжүүлэгчид болон байгууллагууд ашигладаг. Github-д хязгааргүй тооны нийтэд нээлттэй, хязгаартай хувийн repository үнэгүй хадгалах боломжтой.

Gitlab бол хязгааргүй хувийн repository үнэгүй хадгалах боломжтой бас нэг нийтлэг үйлчилгээ. Bitbucket нь ихэнхдээ жижиг багууд ашигладаг үйлчилгээ. Үүнд таван жил хүртэл хугацаанд хязгааргүй тооны repository хадгалах боломжтой. SourceForge бол удаан хугацааны турш үйлчилгээнд байгаа ихэвчлэн нээлттэй эхийн(open source) төслүүдэд ашиглагддаг үйлчилгээ.
